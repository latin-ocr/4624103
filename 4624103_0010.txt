Raro prima tamen Phoebeo clara nitore
Saecula, nec noctem Lucifer ante venit:

Orbi rectorem propria de stirpe daturus
Parvulus eversa Julus ab urbe fugit,

Templaque secretis donata Penatibus Albae
Longa Palatina separat aede dies,

Ipsa gravem gestans gemino Titania ventrem
Pondere ‚Iunonis sensit inops rabiem,

Fasque novum mundo spondeus Latonia proles
Os puerile vago protulit in scopulo.

T e quoque, his denis lustris, Erlanga, peractis
Quae recolis grata mente statoris opus,

Nascentem ambiguorum excepit pugna deorum,
Martis et incursu pressa Minerva fuit:

Inque vices regum sortes versantibus undis,
Fortunae casus cum dominis varias.

Tandem emersisti, certoque recepta phaselo
Laeta ducis vultus astraque fausta vides,

Magna licet sperare, tuus jam regnat Apollo,
Propitiumque umbras dissipat axe jubar.

Firma modo cursum, quem nunc sectare, teneto,
Caeca nec aetheriae vela fer ante saci:

Tc sihi sacravit praesens statuitque perennem
Custodem superi muneris ipse deus3

Nutrito flammam, quae dum nutritur, et ipsam
Nutricem salvam reddere salva potest!

ψ- ——-----——⁴ nm

